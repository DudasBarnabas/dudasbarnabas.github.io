public:: true
title:: lootgame_hu

- A kísérletről próbaverzió, avagy bemutató is készült, mely a következő linken elérhető: 
  [https://dudasbarnabas.herokuapp.com/demo/lootbox_game_demo](https://dudasbarnabas.herokuapp.com/demo/lootbox_game_demo)
- Ezen verzió a kísérlet főbb funkcióit kívánt bemutatni, azonban magától a kísérlettől jelentős mértékben eltér. Annak érdekében, hogy a kutatás középpontjában lévő lootboxok effektíven és szemléletesen bemutatásra kerüljenek, a játékot lerövidítettük, de a szöveges és vizuális elemeket maradéktalanul megtartottuk.
- A rövid leírás, illetve a történet ismertetését követően a játékosok 3 egymásutáni közjavak körben vesznek részt. A próbaverzióban két link elérhető, ami lehetővé teszi, hogy a játék során használt két eltérő stratégiát az érdeklődők kipróbálhassák. Az egyes játékos (a P1-el jelölt linken) a szimulált magas kooperációjú csoportban, a kettes játékos (a P2-vel jelölt linken) a szimulált alacsony kooperációjú csoportban játszhat. Mindhárom kör a kísérletben leírtak szerint működik, azonban követhetőek az algoritmus által vezérelt játékosok kontribúciói is, melyre a kísérlet során nem volt lehetőség.
- A három közjavak kör után a játékos sorban megismerheti a kísérlet során felkínált lootboxokat, annak érdekében, hogy ezeket probléma nélkül megvásárolhassa, érméinek száma az első lootbox prezentálása előtt kereken 1000-re vált.
- A próbaverzióban több közjavak kör nem található, a lootboxok bemutatásával a szemléltetés véget ér. A játék végén az érmék száma tehát nem realisztikus, szelvények sem kerülnek kiszámításra, a kipróbálók a sorsolásban nem vesznek részt, az adatok nem kerülnek tárolásra.